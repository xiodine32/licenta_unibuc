\section{Condițiile inițiale}

	Societatea „Fandu Holdings Ltd.” este o societate ce se ocupă cu cererile de despăgubire pentru Altex și Media Galaxy\cite{media_galaxy}, ca asigurator în numele lui „AmTrust International Underwriters Limited”, care gestionează cererile de despăgubire ale clienților unor lanțuri de magazine, conform asigurărilor încheiate pentru echipamente mobile achiziționate.

	Inițial aplicația conținea un ecran de introducere a cererilor de despăgubire și salvare a pozelor cu documentele necesare finalizării cererii de despăgubire.
	Restul operațiilor de gestionare și raportare a daunelor se întocmeau manual prin fișiere Excel.

	S-a dorit deci o automatizare a întregului sistem, pentru a asigura următoarele funcții:
	\begin{enumerate}
		\item Corectitudinea datelor.
		\item Posibilitatea de modificare a datelor.
		\item Trasabilitatea datelor.
		\item Confidențialitatea datelor.
		\item Preluarea datelor existente și omogenizarea lor, conform noii structuri.
		\item Gestionarea datelor nestructurate prin digitalizare și introducere în sistem.
		\item Asigurarea unui sistem flexibil de raportare.
		\item Asigurarea continuității afacerii prin soluții de salvare a datelor în cloud.
	\end{enumerate}

	După asimilarea cunoștințelor specifice domeniului de activitate -- asigurări -- și aprofundarea temei de proiectare, a fost întocmit, împreună cu reprezentanții societății, diagrama logică a aplicației, cu modulele aferente.
	De asemenea, s-au adoptat următoarele măsuri:

	\begin{enumerate}
		\item Aplicația va fi dezvoltată pe un mediu de test, folosind date reale depersonalizate.
		\item Fiecare modul va fi testat inițial de către dezvoltator, urmărind și interdependența cu restul aplicației.
		\item Modulul va fi testat de utilizatori și aprobat de către conducere.
		\item Modulul va fi integrat în sistemul de producție.
	\end{enumerate}

	Simultan cu dezvoltarea aplicației și implementarea modulară în producție, s-a păstrat sistemul anterior de gestionare și raportare în Excel, pentru a se asigura exactitatea rapoartelor scoase de sistem.
