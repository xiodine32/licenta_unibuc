\section{Laravel 5.3}


	Laravel este o librărie gratuită de PHP.
	Pentru Laravel 5.3, minimul necesar librăriei este PHP 5.5.9 sau mai nou.
	Librăria a fost concepută de „Taylor Otwell”, pentru a construi aplicații web bazate pe arhitectura „Model-View-Controller”.
	Printre numeroasele avantaje de a folosi Laravel se află sistemul modular de pachete, cu propriul său sistem de gestionare, moduri diferite de a accesa bazele de date relaționale, utilitare pentru scrierea și menținerea aplicației și orientarea spre expresivitatea codului.\cite{laravel_book}

	Arhitectura „Model-View-Controller” se bazează pe cele trei componente inter-conectate slab ale unei aplicații: Modelul, Controller-ul, respectiv View-ul.
	Modelul este componenta centrală a șablonului, pentru că se ocupă de datele, logica și regulile aplicației.
	Acest model este gestionat de Controller, ce acceptă datele de la utilizator și le transformă în comenzi pentru model și/sau View.
	View-ul este orice metodă de vizualizare a informației unui Model.\cite{poo_sa}

	Avantajele arhitecturii, mulțumită separării conceptuale, ajută dezvoltarea simultană și ușurința modificărilor.
	Astfel, mai multe persoane pot lucra simultan la o parte a aplicației.
	Dar din păcate, trebuie studiată în detaliu, pentru că nu este ușoară de folosit pragmatic.

	\subsection{Directive Blade}


		Un mare avantaj al librăriei este un simplu, dar foarte puternic și eficient sistem de șablonare --- Blade.
		Spre deosebire de alte sisteme de șablon, Blade nu inhibă dezvoltatorul a folosi cod PHP în View-uri.
		De fapt, toate View-urile Blade sunt traduse în cod simplu PHP și salvate până ce sunt modificate.
		Astfel reușește să adauge aproape zero logică în plus aplicației.

		Pentru a afișa ceva pe ecran folosind PHP în mijlocul codului HTML, ar trebui să scrii:
			\begin{Verbatim}
			<?= $variabila ?>
			\end{Verbatim}
		Dar asta te face vulnerabil la „XSS”.

		XSS (Cross Side Scripting) este o vulnerabilitate a securității unei aplicații, des întâlnită în aplicațiile web, ce permite adăugarea oricărui cod, fie el malițios sau inocent, paginilor vizualizate de clienții normali.

		Astfel, pentru a preveni exploatarea datelor trimise de la Controller, pentru a afișa valorile variabilelor trimise, directivele Blade indică folosirea sintagmei:
			\begin{Verbatim}
			{{$variabila}}
			\end{Verbatim}

		Desigur, nu ești limitat la doar nume de variabile, ci la orice s-ar putea considera parametrul unei funcții, deoarece sunt trimise prin metoda \\
		\verb|htmlspecialchars| a PHP-ului.

		Printre cele mai folositoare beneficii folosind Blade se află și construirea fișierelor ce definesc structura HTML-ului aplicației.
		Nu se definește practic o pagină principală, doar se specifică pentru paginile existente deja a se folosi structura găsită în pagina specificată prin comanda:
		\begin{Verbatim}
			@extends('layouts.app')
		\end{Verbatim}
		unde în acest caz în folderul „layouts” găsim fișierul „app.blade.php”.

		Pentru a introduce conținutul paginii ce extinde șablonul, Blade folosește secțiuni.
		Declarate în pagina principală, acestea indică locul unde se așteaptă conținut, putând fi denumite după nevoile șablonului.
		De asemenea, în cazul definirii unei secțiuni, se poate folosi și o valoare implicită.
		Cel mai des e folosit un șablon în definirea titlului, cu o valoare implicită a numelui proiectului.
		În cazul acestui proiect, am folosit ca sufix numele configurat în fișierul mediu, lăsând la dispoziția fiecărei pagini a seta titlul.

		Folosind secțiuni, am descoperit o problemă la refolosirea unor componente vizuale.
		Blade adaugă precum PHP conținutul fișierului ce trebuie să existe unde ai scris instrucțiunea respectivă folosind comanda:
		\begin{Verbatim}
@include('decisions.includes.search')
// ce adaugă fișierul
// resources/views/decisions/includes/search.blade.php
		\end{Verbatim}

		Continuând șirul dezvoltării, descopăr o altă problemă la introducerea a mai multor segmente de cod JavaScript în aplicație, din fișiere Blade separate.
		Pentru a rezolva și această problemă, Blade se folosește de:
		\begin{Verbatim}
			@push('scripts')
		\end{Verbatim}
		pentru a adăuga informații într-o stivă, ce va fi afișată în pagina ce definește structura HTML prin simpla comandă:
		\begin{Verbatim}
			@stack('scripts')
		\end{Verbatim}

		Printre marile îmbunătățiri aduse de Blade, folosite în acest proiect, se numără și directivele.
		Acestea sunt propriile comenzi, definite de programator, ce extind limbajul.
		Sunt traduse în simple instrucțiuni de cod PHP.
		Am scris astfel propria directivă de a construi automat codul necesar afișării, folosind HTML și librăria vizuală „Bootstrap”, a unui câmp dintr-un formular, cu nume, tip și validare proprie:
		\begin{verbatim}
			@input(['eveniment_strada', ['Strada', false]])
			// unde 'eveniment_strada' - id-ul câmpului.
			// unde 'Strada' - denumirea câmpului.
			// unde 'false' - necesitatea completării câmpului.
		\end{verbatim}

	\subsection{Laravel Forms / HTML}


		O mare parte a oricărei aplicații web este interacțiunea cu clientul.
		Pentru asta, există formulare ce sunt trimise către calculatorul aplicației.
		O fostă librărie inclusă în Laravel, dar acum extinsă și desprinsă este librăria ajutătoare pentru formulare și HTML.
		Este întreținută de „Laravel Collective”, o comunitate ce se ocupă de menținerea componentelor scoase din Laravel de „Taylor Otwell”.
		Astfel, el are prilejul de a se concentra pe munca sa (Laravel) și comunitatea susține componentele îndrăgite de programatori în viață, independent.\cite{laravel_collective_about}

		Un astfel de proiect este „Forms \& Html” \cite{laravel_collective_forms}, ce simplifică codul ce trebuie scris de un programator Laravel.
		În loc de a scris de fiecare dată ce câmp are ca referință ce obiect din model, se definește în schimb în momentul construirii formularului modelul de referință.
		Când se construiește un câmp, trebuie doar să fie bine specificat identificatorul câmpului, iar când va fi trimis către client, va fi completat automat cu valoarea din model.
		De asemenea, un al treilea parametru lasă loc programatorului să completeze celelalte atribute ale nodului HTML printr-un vector unde cheia reprezintă numele atributului și valoarea reprezintă conținutul.

		Nu doar metode ajutătoare, „Forms \& Html” acceptă și componente specializate, definite de programator, ca șabloane Blade.
		Prin definirea lor într-un folder special, acestea pot fi folosite precum cele deja definite, pentru a ușura clasele și atributele necesare pentru dezvoltatorii ce folosesc „Bootstrap”.
		Cum acest proiect se folosește de Bootstrap și „Forms \& Html”, vă pot da un exemplu de două componente des folosite în aplicație:
		\begin{Verbatim}
{{Html::panel_begin('Delete Assurance', 'in')}}
  // aici scriu cod...
{{Html::panel_end()}}
// unde 'Delete Assurance' - numele panoului
// unde 'in' - starea panoului: de a fi deja deschis
		\end{Verbatim}

	\subsection{Consola Artisan}


		Degeaba poți avea o soluție elegantă a unei probleme, dacă pentru a crea un Controller nou ai nevoie de a scrie o grămadă de linii de cod.
		Este adevărat, poți să scurtezi mult din timpul prețios folosind șabloanele unui mediu inteligent de programare.
		Dar poate uiți dacă trebuie să modifici în mai multe locuri.

		Aici intervine consola „Artisan”, o interfață prietenoasă pentru programatorii obișnuiți cu liniile de comandă din „Ruby on Rails”.
		Ajută programatorul la a construi mai rapid aplicația, bazată pe arhitectura „Symfony”.
		Printre cele mai des folosite opțiuni se numără:
		\begin{itemize}
			\item Construirea rapidă a mai multor tipuri de clase (Migrare, Controller, Model, Request, Event).
			\item Gestionarea migrărilor bazei de date.
			\item Curățarea fișierelor precompilate sau aflarea rutelor definite.
			\item Generarea codului necesar unui sistem rudimentar de înregistrare, intrare și resetare parolă, cât și filtrarea accesului utilizatorului în aplicație.
		\end{itemize}
		De menționat ar mai fi extensibilitatea consolei prin pachetele salvate, care pot adăuga funcții vitale pentru mediul de dezvoltare ales.
		Aici mă refer la „Laravel PhpStorm IDE Helper” (\verb|barryvdh/laravel-ide-helper|), despre care voi discuta în subcapitolul despre PhpStorm.
	\subsection{Eloquent ORM}

		Un ORM („Object-relational mapping”) este o tehnică de programare care traduce datele incompatibile (tabelele unei baze de date) în obiecte PHP, care pot fi folosite în cadrul aplicației.
		Spre diferență de tehnicile tradiționale de a transforma un obiect dintr-un limbaj orientat pe obiecte într-o linie dintr-un tabel al unei baze de date relaționale, ORM-ul adesea reduce numărul liniilor de cod scrise.\cite{orm}

		Folosit în conjuncție cu un ORM, șablonul de linie activă („active record pattern”) este folositor pentru a salva în memorie datele obiectului dintr-o bază de date relațională.
		Interfața obiectului conceput care se conformează șablonului va avea metode de a adăuga, modifica, șterge linii din baza de date, dar și câmpuri care corespund mai mult sau mai puțin coloanelor tabelei care stă la baza obiectului.
		Acest șablon arhitectural a fost denumit de „Martin Fowler” în 2003.
		\cite{active_record}

		Eloquent ORM, inclus cu Laravel, oferă programatorului o elegantă implementare a șablonului „Active Record”.
		Fiecare tabel are un Model corespunzător, ce este folosit pentru a interacționa --- a adăuga sau modifica --- baza de date.

		Laravel diferă de alte librării și se aseamănă cu ASP.NET cu puternica sa preferință a convențiilor împotriva configurației.
		Este recomandat deci de a denumi tabelele cu litere mici cu sublinie (e.g: \verb|„test_cases”|), în cazul în care nu se specifică explicit tabelul folosit pentru model.
		Numele modelului ar trebui să urmeze ghidul de denumire a claselor conform standardului PHP PSR-1 \cite{psr_1} (i.e.: \verb|„TestCase”|).

	\subsection{Migrări}

		Pentru a simplifica munca programatorilor, Laravel a ales să folosească un sistem de migrare a bazelor de date.
		Asigura la pornirea aplicației că versiunea bazei de date corespunde ultimelor modificări aduse codului prin tabela numită \verb|„migrations”|.
		Avantajul gestionării incrementale și reversibile a schimbărilor a schemei unei baze de date relaționare asigură pierderi minime a datelor de pe calculatorul de producție.
		În avantajul programatorului mai există și ușurința de a reveni la varianta originală a bazei de date, când se dezvoltă o migrare nouă, în cazul în care aceasta are lipsuri sau se încearcă altă abordare.

		Pentru a construi o migrare, se apelează comanda Artisan:
		\begin{verbatim}
		php artisan make:migration create_users_table --create=users
		# sau, o variantă ce construiește și migrarea și modelul asociat
		php artisan make:model --migration User
		\end{verbatim}
		Comanda construiește un nou fișier în folder-ul special pentru migrări și scrie în interiorul lui o clasă nouă \verb|CreateUsersTable|.

		Se observă că această nouă clasă respectă principiul gestionării incrementale și reversibile a schimbărilor schemei bazei de date pentru că are două metode denumite „up”, „down”, pentru când se va aplica, respectiv scoate migrarea respectivă.

		Clasa ce se ocupă de construirea tabelului are majoritatea funcțiilor ajutătoare pentru a construi orice schemă dorită de programator.
		Păstrează în spatele sintaxei ușor de folosit abilitatea de a se putea aplica asupra oricărui sistem relațional de baze de date.
		Avantajul programatorul este că nu trebuie să se mai complice cu duplicarea codului și testarea pe mai multe baze de date a migrării.
		Totul este asigurat de Laravel.
